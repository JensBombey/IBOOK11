<book>
    <page number="1">
        <element type="titleSubtitle">
            <title x="" y="" fontSize="38" font="Helvetica" color="0x656565">MUSIC MAGAZINE</title>
            <subTitle x="" y="" fontSize="13" font="Helvetica" color="">for people that rock</subTitle>
        </element>
    </page>

    <page number="2">
        <element type="imageText">
            <title width="" height="" fontSize="38">MUSE OP WERCHTER BOUTIQUE 2012</title>
            <photo>assets/book/MuseMatt.jpg</photo>
            <paragraph id="1" x="" y="" fontSize="" font="" color="">
                Vorig jaar waren de metalgoden Werchter Boutique goed gezind en zakte Metallica af naar het festivalpark in Werchter. Volgend jaar komt niemand minder dan Muse een topshow geven. Noteer 18 juni alvast in de agenda.

De band maakte het nieuws zelf bekend op zijn website. Tickets kosten 69 euro en zijn verkrijgbaar vanaf 23 november om 10u. Als je dus geen tickets kon bemachtigen voor het uitverkochte concert van Matt Bellamy en co in het Sportpaleis, is dit je kans! Muse releaste onlangs nog het nieuwe album 'The 2nd Law'. Lisa Smolders trok een paar weken geleden naar Amsterdam om met de jongens te praten.
            </paragraph>
        </element>
    </page>

    <page number="3">
        <element type="image">
        <photo x="" y="" width="" height="">assets/book/map.jpg</photo>
        </element>
    </page>

    <page number="4">
        <element type="titleText">
            <title x="" y="" fontSize="" font="" color="">HOOBASTANK</title>
            <subTitle>Kan Hoobastank, na jaren van vergelijkingen met soortgenoten Incubus, eindelijk een volwaardige naam voor zichzelf maken?</subTitle>
            <paragraph x="" y="" fontSize="" font="" color="">Met het tweede album en daarmee een aanzienlijk succes op zak, is Hoobastank momenteel op tournee. The Reason heeft deze band tot nog toe geen windeieren gelegd. Het verhaal over het ontstaan van de band en de nauwe banden met Incubus is bekend en eigenlijk mogen we er niet te veel op doorhameren. Maar het feit blijft dat Hoobastank zich moet ontdoen van die vergelijkingen door een sterkere plaat neer te zetten dan het debuutalbum. Daar zijn ze in geslaagd, maar het blijft gemakkelijk Brandon Boyd en kornuiten er bij te betrekken.
Dus het bijwonen van een concert in 013 is eigenlijk noodzaak. Eens zien of we hier te maken hebben met Hoobastank, of het jongere broertje van Incu…

De band gaat energiek van start met het tweede nummer van de CD, 'Out of Control'. Op zich een hele flitsende start en we swingen vrolijk met de rest van het publiek mee. Het is een beetje jammer dat zanger Douglas Robb niet echt boven de muziek uit komt. Maar dat gebeurt wel vaker tijdens de eerste twee nummers van een concert, misschien dat de geluidsman daar nog wat aan kan doen.
            </paragraph>
            <paragraph>
Gaandeweg blijkt het probleem niet door de techniek opgelost te kunnen worden. Robb mompelt zelf iets over zijn gezondheid en dat hij zich niet zo best voelt. En dat we dus vooral mee moeten zingen. Door met een mini-cam het publiek te filmen zorgt de kleine zanger voor een uitbundige reactie van de fans.
Maar als spring-in-'t-veld Robb een paar songs later nog net zo energiek over het podium springt en dartelt rijst de vraag of hij zich echt niet lekker voelt of dat het een excuus is voor zijn beperkte stem volume.

Gedurende het mooie 'Unaffected' staat Robb stil en krijgen we de kans te horen dat hij best prettig kan zingen. Helaas is de rust van korte duur want even later barst 'Same Direction' los en springen publiek en bandleden naar hartelust op en neer. Een terecht openingsnummer van de plaat, maar als tijdens het live-optreden de stem niet prominent aanwezig is missen we toch duidelijk de clue.
Wanneer de titelsong van The Reason wordt ingezet staat de tent op zijn kop en zingt heel 013 naar hartelust mee. Dat is handig, want het betekent dat Robb weinig hoeft te doen.
        </paragraph>
            <info>-- lees verder op pagina 5</info>
        </element>
    </page>

    <page number="5">
        <element type="text">
            <infoBoven>-- vervolg pagina 4</infoBoven>
        <paragraph x="" y="" fontSize="" font="" color="">Vervolgens kan er blijkbaar nog even een hees piepstemmetje geproduceerd worden om Cindy Laupers 'Girl's Just Wanna Have Fun' te piepen. Leuk, maar redelijk onnodig.
Het laatste nummer is ook de afsluiter van de CD, 'Disappear'. Wederom een prettige nummer op de plaat, maar niet uitermate geschikt om een concert mee af te sluiten. Doorgaans verwacht de menigte het concert af te kunnen sluiten door een lekker rocknummer waarop fijn gesprongen en gepogo'd kan worden. Dat zit er vanavond niet in. Voordat de bandleden het podium verlaten worden de setlists aan het publiek gegeven en de waterflesjes en de handdoeken uitgedeeld. Sympathiek. Maar de vraag blijft; had Douglas Robb een mindere dag doordat hij zich niet optimaal voelde, of is Hoobastank gewoon niet van het kaliber Incubus? Ze zullen het bewijs moeten leveren, de eerstvolgende keer dat ze naar Nederland terugkeren. En tot die tijd moeten we maar gewoon blijven luisteren naar The Reason, want dat is toch wel een behoorlijk puike plaat.
        </paragraph>
        </element>
    </page>

    <page number="6">
        <element type="imageText">
        <title width="" height="" fontSize="38">PARK ATTACK</title>
        <photo>assets/book/parkAttack.jpg</photo>
        <paragraph id="1" x="" y="" fontSize="" font="" color="">
            Deze Last Drop At Hide-Out van het Schotse Park Attack telt slechts zes nummers, maar die waren wel voldoende om ons overstag te doen gaan voor hun eclectische mix van primitieve rock-met-ballen en post-punk. Het trio (Rob Churm op gitaar, Tom Straughan aan de synths en zangeres Lorna Gilfedder achter de drumkit) uit Glasgow is dan wel niet de origineelste van de klas, eenmaal ze hun instrument ter hand genomen hebben, is er geen houden meer aan en stoppen ze pas als het schuim hen op de lippen staat. Suicide, DNA of Sonic Youth, Park Attack weet duidelijk zijn invloeden te kiezen en genereert een soort noise die zo smeuiig en excessief klinkt dat de buren zich ernstige zorgen beginnen te maken over de gehoorcapaciteit van hun recenserende huisgenoot.

In ‘Tongue ‘n’ Groove’ stapelen de repetitieve drones zich torenhoog op om vervolgens vanop één meter pardoes omvergekeild te worden door het hallucinante gekrijs en geschreeuw van Gilfedder. Hetzelfde tafereel toont het trio ongegeneerd in het edgy en van creepiness bulkende ‘What Wave’. In het metaforisch niet verkeerd te interpreteren ‘I’m Gonna Storm the Citadel of your Womanhood’ blazen de heren Churm en Straughan wat stoom af, al krijgen we naderhand bepaalde visioenen ...
        </paragraph>
            <infoOnder>-- lees verder op pagina 7</infoOnder>
        </element>
    </page>

    <page number="7">
        <element type="imageText">
            <photo>assets/book/devine.jpg</photo>
            <infoBoven>-- vervolg pagina 6</infoBoven>
            <paragraph>... van een terminale Robert Smith die op zijn achtenzeventigste nog een krampachtig ‘The Hanging Garden’ inzet. Ian Curtis dwaalt dan weer door onze gedachten in het donkere en ongemeen spannende ‘Coma Baby Lives’ en na nauwelijks vijfentwintig minuten is de cirkel alweer rond.

De undergroundscene van Glasgow doet dus nog maar eens van zich spreken en wie onlangs nog onder de indruk kwam van bands als Liars of Pretty Girls Make Graves zal ook Park Attack zeker weten te smaken!        </paragraph>
        </element>
    </page>

    <page number="8">
        <element type="titleText">
            <title>ENTER SHIKARI</title>
            <subTitle>Stappenplan voor een betere wereld.</subTitle>
            <paragraph x="" y="" fontSize="" font="" color="">
A Flash Flood of Colour is de titel van het laatste album van de Engelse band Enter Shikari. De groep, bekend om zijn extreme mix van post-hardcore en techno, gaat op de nieuwe plaat op alle vlakken een stap verder. De uitersten worden opgezocht, zowel muzikaal als tekstueel. Zanger Rou Reynolds vertelt over het maken van zijn meest diverse en politiek gekleurde album tot nu toe.

"Alles wat er tot nu toe met deze band is gebeurd komt als een grote verrassing. Zo ook alle positieve reacties die het album krijgt", vertelt Reynolds over de eerste paar weken na het uitbrengen van A Flash Flood of Colour. Het album laat nieuwe gezichten zien van de Britten: van akoestische balladen ('Constellations', 'Stalemates') tot grote dubstepuitbarstingen ('Sssnakepit', 'Arguing with Thermometers'). "Ons geluid is altijd blijven groeien, en we durven ook steeds meer nieuwe stijlen aan te boren."
Thailand.  Begin 2011 begaven de vier heren van Enter Shikari zich naar de schuur van bassist Chris Batten om met de eerste demo's te beginnen. Vervolgens spendeerde de band een maand in een opnamestudio in Thailand. "De studio was letterlijk in the middle of nowhere en werd gerund door een vriendelijke familie die ons goed heeft geholpen met het opnemen. De sfeer was erg relaxed en onze creativiteit was eindeloos. Onze goede maat Dan Weller (producer van Common Dreads uit 2009) deed de productie, dus het waren goede tijden."
Van tevoren stelde Reynolds zichelf een duidelijk doel: iedere kant van Enter Shikari representeren in slechts vijftig minuten. "We hebben alle vier een grote liefde voor muziek, die werkelijk alle kanten uitschiet. Er is bij elk van ons een breed spectrum van invloeden en emoties die we op het album wilden verwerken, maar het is lastig om het geheel niet rommelig of willekeurig te laten klinken." Over de muzikale diversiteit zegt Reynolds: "We staan continu open voor nieuwe stijlen en nemen die ook graag over. Zo groeide dit album uit tot wat het nu is."</paragraph>
            <paragraph>
 Maar het is niet alleen de ratatouille van muziekstijlen die A Flash Flood of Colour zo'n veelbesproken plaat maakt. Reynolds toont namelijk het lef om vrij letterlijk en direct allerlei wereldproblemen aan te kaarten en zijn ongenoegen daarover uit te spreken. Om maar wat te noemen: kapitalisme, oorlog, armoede, pedofilie, vervuiling, hongersnood en geweld. En het dan toch een positief album blijven noemen. "Het zijn realistische en frustrerende teksten, maar de boodschap is hoopvol. Ik wil duidelijk maken dat we het vermogen, de vindingrijkheid en de technologie hebben om beter te leven."

Een goed voorbeeld van Reynolds' rol als wereldverbeteraar is te vinden in 'Hello Tyrannosaurus, Meet Tyrannicide', waarin hij de zin "Nature is the only dictator that I respect" uit volle borst zingt. "Het concept van een leider is verouderd en onjuist en toch accepteren we het als iets wat normaal en rechtvaardig is. Een persoon kan simpelweg niet leiden in alle aspecten van het leven, daar heeft niemand het vermogen en de kennis voor." Maar als geen persoon ons kan leiden, wat dan wel? "We moeten meer vertrouwen hebben in de wetenschap. De technologie van nu kan ons direct leiden naar duurzaamheid en de juiste ontwikkeling van de mensheid."
            </paragraph>
            <info>-- lees verder op pagina 9</info>
        </element>
    </page>

    <page number="9">
        <element type="imageText">
            <photo>assets/book/entershi.jpg</photo>
            <infoBoven>-- vervolg pagina 8</infoBoven>
            <paragraph x="" y="" fontSize="" font="" color="">
 Goed: Enter Shikari ziet dus mogelijkheden om de problemen in deze wereld met eigen mankracht en wetenschap op te lossen. Makkelijker gezegd dan gedaan. Of niet? Reynolds geeft ons een concreet stappenplan. "We moeten onze normen en waarden opnieuw bekijken. Wat is duurzaam en wat niet? Onze energie-infrastructuur moet bijvoorbeeld evolueren om alle groene en nieuwe energie om ons heen daadwerkelijk in te spannen." Daarnaast moet het collectieve denken voorop staan. "Kapitalisme, competitie en zelfbehoud zijn zaken die onze groei tegenhouden. We moeten samenwerken en samen kritisch denken."

Reynolds' lijst met actiepunten gaat verder: "Oorlog en het profiteren van oorlog moet met dezelfde walging worden bekeken als pedofilie en necrofilie. En het geweldloze denken van Gandhi moet in ieder aspect van het leven terugkomen als we als één soort willen leven, en om rassenhaat uit te bannen." De zanger maakt ons duidelijk dat dit alles behalve extreme ideeën zijn. "Die denkwijze zegt al genoeg over onze gedesillusioneerde waarden. Weet je wat extreem is? Anderen vermoorden, miljoenen mensen in hongersnood, het verwoesten van de aarde: onze enige planeet. Leef je nu, dan heb je een verantwoordelijkheid naar volgende generaties. Help hen."</paragraph>
        </element>
    </page>

    <page number="10">
        <element type="imageText">
            <title>RISE AGAINST</title>
            <subTitle>Endgame waarschuwt het grote publiek.</subTitle>
            <photo>assets/book/raEndgame.jpg</photo>
            <paragraph x="" y="" fontSize="" font="" color="">Rise Against bewandelt eenzelfde route die eerder door bands als AFI of Boy Sets Fire gevolgd werd. Begonnen als boos en rauw punkbandje om uiteindelijk in grote hallen terecht te komen als échte rockband. Rise Against zet met Endgame wederom een flinke stap in die richting.
De muzikale essentie van deze nieuwe plaat wordt treffend gevat in het openingsnummer. De band schiet met 'Architects' furieus en ouderwets snel uit de startblokken en komt al punkend aan bij het refrein, waar het tempo direct wordt teruggeschroefd en de punk plaatsmaakt voor herkenbare deuntjes. Meezingen en klappen lijkt de rest van de plaat de prioriteit te hebben boven snelheid en agressie. En dat is best jammer voor de liefhebbers van het stevigere werk.
Maar de keuzes die een band als Rise Against maakt zijn natuurlijk te billijken. Als zelfrespecterend muzikant wil je natuurlijk niet altijd punk blijven rammen. En voor een idealistische band is het breder worden van het publiek een enorm goede gelegenheid om de boodschap een veel grotere reikwijdte te geven. En idealistisch is Rise Against nog steeds. Endgame is een waarschuwende maar toch ook hoopgevende plaat. Of de muziek nog punkrock te noemen is, is discutabel. Maar de boodschap en de attitude van de vier Amerikanen is dat ontegenzeggelijk nog steeds.
De toekomst zal moeten uitwijzen of Rise Against goed genoeg is om het ook te redden als stadionrockband. Het hart zit op de goede plek bij de vier heren, dus het is ze gegund. Maar vanuit de punkrockhoek kan Fikkie nogal wat porties Endgame verwachten.</paragraph>
        </element>
    </page>

    <page number="11">
        <element type="titleText">
            <title>
                FROM AUTUMN TO ASHES IS BETER DAN OOIT
            </title>
            <subTitle>
                Er zijn weinig bands die bestaan uit zo veel extremen als From Autumn To Ashes.
            </subTitle>
            <paragraph x="" y="" fontSize="" font="" color="">Een gesprek dat aanvankelijk wat moeizaam op gang komt. Dat terwijl er toch niet gek veel reden tot vertwijfeling is, bij DeNeeve. Abandon Your Friends, het gloednieuwe album van het uit Long Island afkomstige kwintet, kon bijna overal rekenen op bijzonder lovende reacties. Iets dat de groep wel kon gebruiken, na het toch lichtelijk tegenvallende The Fiction We Live. Eerder al had From Autumn To Ashes namelijk indruk gemaakt met Too Bad You’re Beautiful en diens opvolger leek, enkele toppers daargelaten, eerder een slap aftreksel te zijn. Met Abandon Your Friends slaat de groep dan ook dubbel zo hard terug; middels songs als het fantastisch opgebouwde ‘Sugar Wolf’ en het bijna net zo indrukwekkende ‘Placentapede’ weet From Autumn To Ashes een meer dan uitstekende balans te vinden tussen hard en zacht, grunts en cleane zanglijnen, heavy metalriffs en aansprekende melodielijnen en fragiel of juist barstensvol zelfvertrouwen.

Aan de plaat zelf hoor je niet af dat frontman Benjamin Perri kampte met een writer’s block tijdens het proces dat leidde tot het nieuwe schijfje. Drummer Francis Mark – die de cleane zanglijnen voor zijn rekening neemt – nam dan ook het voortouw in het schrijven van de teksten voor Abandon Your Friends. DeNeeve: “Ben had een moeilijke periode tijdens het schrijven van deze plaat. </paragraph>
            <paragraph>Hij is echter al heel lang een heel goede vriend van ons en Francis kent hem dus goed. Wat Ben wilde zeggen, heeft Francis daarom in woorden gegoten. Dat werkte prima.” Opvallend daarbij zijn overigens nog steeds de typische songtitels, die variëren van ‘Placentapede’ tot ‘Vicious Cockfight’. DeNeeve: “Tja, we zijn nu eenmaal niet zo serieus als men denkt. Oké, we zijn serieus op het vlak van teksten en muziek, maar songtitels zijn bij ons bijna altijd grappig. We zijn maar een club ‘fuck-ups’ en de songtitels zijn wat dat betreft een goede afspiegeling van wie we echt zijn en hoe we naar bepaalde dingen kijken. Wat heeft immers de titel van een song precies voor betekenis? Niets toch!”

Gitarist Scott Gross en bassist Mike Pilato verlieten in de periode tussen dit album en diens voorganger de groep en maakten daarmee plaats voor respectievelijk Jonathan Cox en Josh Newton, die geen onbekenden voor de band zijn. DeNeeve, die al snel claimt dat het in het leven van From Autumn To Ashes draait om het drinken van alcohol en het fucked up raken: “Met Josh ben ik bijvoorbeeld al jaren bevriend. Ik ken hem van zijn vorige band Reggie and the Full Effect, waar we mee toerden. We wisten dus wat voor vlees we in de kuip haalden.</paragraph>
            <info>-- lees verder op pagina 12
            </info>
        </element>
    </page>

    <page number="12">
        <element type="imageText">
            <infoBoven>-- vervolg pagina 11</infoBoven>
            <photo>assets/book/fata.jpg</photo>
            <paragraph x="" y="" fontSize="" font="" color="">Beide heren zijn zoals wijzelf zijn en dat matcht goed.” “Wat er mis ging met Scott en Mike? Scott hield zich bezig met allerlei soorten drugs. Niet dat dat mij iets uitmaakt, maar als het een negatieve invloed heeft op je spel, is dat niet goed. Hij probeert nu alles weer op een rijtje te krijgen. Mike trok het simpelweg niet meer. Je moet een bepaald type persoon zijn om zo lang en vaak op toer en van huis weg te zijn. Hij wilde liever een normaal leven met zijn vriendin. Dat is natuurlijk prima.” Dus heeft het rock ’n roll-leven zijn tol geëist van Scott? Een volmondig ‘ja’ volgt van DeNeeve, waarna hij vervolgt: “maar ik denk dat deze levensstijl zijn tol geëist heeft van beiden. Voor beiden echter op een heel andere manier.”
De bezettingswisselingen hebben in ieder geval nauwelijks invloed op de sound van de groep gehad. “Ik denk inderdaad dat het nog steeds écht als een album van From Autumn To Ashes klinkt”, licht DeNeeve toe, “hoewel ik wel denk dat dit schijfje beter is dan het oude werk. De nummers zijn meer echte nummers, in plaats van dat het klinkt alsof we verschillende stukken achter elkaar geplakt hebben. De structuren hebben meer weg van die van popsongs. We hebben ons daarnaast meer gefocust op melodieën. Het klinkt beter dan alles wat we ooit tevoren hebben gedaan.”
            </paragraph>
            <infoOnder>-- lees verder op pagina 13</infoOnder>
        </element>
    </page>
    <page number="13">
        <element type="text">
            <infoBoven>-- vervolg pagina 12</infoBoven>
            <paragraph>Wel vormden de bezettingswisselingen de basis voor een compleet nieuwe manier van schrijven. Waar het voorheen met name Mark was die zich samen met Gross over de songs boog, was het nu veel meer een groepsinspanning. “Kijk, we werkten altijd al goed samen”, legt DeNeeve uit. “Francis kwam met een basisidee en dan kwam de rest daarbij en voegde zijn ding er aan toe. Een proces dat in principe bestaat uit lagen; telkens komt er een nieuwe laag bij. Nu schreven we allemaal tegelijkertijd en dat is het grootste verschil met vorig werk. Iedereen nam direct actief deel aan het schrijfproces.”

Het heeft het vijftal duidelijk goed gedaan, want From Autumn To Ashes klinkt weer fris in het genre. Een genre dat steeds dichter en dichter bevolkt raakte met allerlei groepen waarvan het gros afgeschreven kon worden als middelmatig. From Autumn To Ashes weet zich prima staande te houden, wat mede komt door een mentaliteit van hard werken. De band is dan ook bijna continu op toer, wat de inspiratie vormde voor de titel van het album. Een titel die we zeker niet als een vorm van gebiedende wijs op moeten vatten, haast DeNeeve zich te zeggen. “Het is zeker niet bedoeld als een bevel aan anderen dat ze hun vrienden moeten verlaten. We kijken met die titel eigenlijk terug op de laatste vijf jaar van ons leven.</paragraph>
            <paragraph>Hoe het is om in een band te zitten die zoveel toert als wij, en wat voor gevolgen dat heeft voor relaties thuis met vrienden, familie en mensen in het algemeen. Je komt thuis na een toer en je verwacht dat alles zo was als toen je wegging, maar je dient je te realiseren dat de wereld gewoon blijft draaien als je van huis bent en dat je dus niet kunt verwachten dat alles nog is zoals toen je wegging. De titel is dan ook meer een statement; we dragen mensen niet op om hun maten te verlaten.”
Zelf heeft hij het in het begin moeilijk gehad om de mensen van wie hij houdt achter zich te laten. De Neeve: “Nu niet meer, want ik weet er beter mee om te gaan. Je mist de mensen thuis natuurlijk wel, maar we zijn nu vijf jaar verder dan toen we deze band begonnen en dan leer je er mee omgaan. Ook de mensen die je achterlaat – zoals mijn vriendin - raken er aan gewend. Dit is wat ik doe, dit is mijn werk, dit is wat van me verwacht wordt. Dat heb ik me inmiddels gerealiseerd. Voor de mensen thuis geldt hetzelfde. Men verwacht niet anders meer.”</paragraph>
            <infoOnder>-- lees verder op pagina 14</infoOnder>
        </element>
    </page>
    <page number="14">
        <element type="imageText">
            <infoBoven>-- vervolg pagina 13</infoBoven>
            <photo>assets/book/fata2.jpg</photo>
            <paragraph>Terwijl hij in het begin van het gesprek voorzichtigerwijs roept dat het in de band allemaal draait om het trappen van lol, heeft ook DeNeeve dus een serieuzere kant. Het vijftal weet door ervaringen uit het verleden precies in te schatten wanneer het zijn serieuze kant moet laten zien. Aan zelfkennis dan ook geen gebrek toen de groep aan het schrijven van Abandon Your Friends begon. DeNeeve: “We moeten echt weg van onze huiselijke omgeving als we aan een plaat gaan beginnen, anders raken we veel te snel afgeleid. We hebben dat nooit eerder gedaan, maar nu zaten we dus maandenlang in de sneeuw in een vreemd huis. Voor ons werkt dat beter, want anders roept er iemand: ‘laten we even pauze houden en naar een bar gaan’. Die pauze duurt dan vervolgens drie dagen, waarin dus niets gedaan wordt voor het album. We kozen er daarom bewust voor om de plaat te schrijven in een oud en groot huis dat in de bergen, in the middle of nowhere, van de staat New York staat. Het was een spookhuis, zoals het hotel in The Shining. Ben zag er op een gegeven moment wat geesten of zo en we hadden er niet veel langer moeten blijven.”            </paragraph>
        </element>
    </page>
</book>